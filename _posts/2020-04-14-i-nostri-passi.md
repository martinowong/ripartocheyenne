---
layout: post
title:  "I Nostri Passi"
date:   2020-04-14 18:00:10 +0200
author:
  name: Francesco Viggiano
image:
  path: /images/san-giorgio-fuoco.jpg
  thumbnail: /images/san-giorgio-fuoco.jpg
excerpt: "Un pensiero dal Caposquadriglia dei Cobra...→"
---

Se chiudo gli occhi, sento i nostri passi imperterriti e decisi:  
Non so tenere il conto di quanti ne abbiamo fatti  
Orme sul fango, l'erba, l'asfalto...  
Ripenso a quelle melodie disordinate ma gioiose che non facevano sentire il peso dello zaino sulle spalle.  
Tra sole, pioggia, grandine, la speranza nei nostri volti.  
A volte quei "non ce la faccio più" per la troppa strada in salita o per una sbucciatura al ginocchio.  
E poi, tutto ad un tratto, il sollievo e l'orgoglio quando rivedevamo dall'alto tutto il tragitto percorso.  
Sudati, sporchi e con la borraccia a portata di mano, ma felici.  
Il tempo non contava.  
L'orario di quelle giornate era pleonastico.  
La tenda, se con la giusta compagnia, non era così scomoda anche se c'erano i sassi.  
L'uniforme, decorata nel corso del tempo con i distintivi, mi tiene sempre al corrente della mia crescita.  
Dei miei obiettivi.  
Ho capito come affrontare il dolore e le difficoltà.  
Ho capito che la felicità é molto più semplice da trovare rispetto a quanto credevo.  
Ho riconosciuto quel senso di unione e unicità, che nonostante tutto, non ti fa sentire mai solo.  
Ogni tanto, vorrei riviverci in quei ricordi.  
Vorrei farmi travolgere dalle stesse emozioni e sensazioni:  
Stessi sorrisi.  
Stessi pianti.  
Stesse ferite.  
Stessi scherzi.  
Stesse persone.  
Perché in fondo quel falò, si illumina ancora dentro di me.  
Malinconici ma irripetibili momenti.  
