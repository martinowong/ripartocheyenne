---
layout: post
title:  "La Pasqua a casa: Venerdì Santo"
date:   2020-04-10 14:30:10 +0200
author:
  name: Direzione Cheyenne
image: /images/croce.jpg
---

È difficile capire ciò che fa Gesù oggi, offrendosi per noi, è proprio una roba folle!

Pensa a quando devi andare con il caldo a riempire una tanica pesante al campo, o quando quell'altro squadrigliere ti dà fastidio e non fa quello che gli hai chiesto...quando ha piovuto e stai provando da un quarto d'ora ad accendere il fuoco ma proprio non ci riesci.

O quando i tuoi genitori ti strigliano perché hai combinato qualcosa o non hai fatto quello che dovevi...

Potremmo stare tutto il giorno a pensare ai momenti in cui stiamo male. Tutti quei momenti se li prende Gesù con sè sulla croce, è venuto sulla terra apposta per noi; è successo 2000 anni fa, ma succede oggi di nuovo veramente!

Gesù è accanto a noi in questi momenti difficili: pure adesso, che stiamo a casa ma avremmo una gran voglia di uscire, di andare nei boschi, di stare con gli amici.

Quello che facciamo oggi quindi è un piccolo gesto per riflettere su come Gesù ha dato la sua vita per noi. Scegliamo una piccola cosa di cui fare a meno oggi.

Sceglila tu, una cosa che ti piace ma non è proprio necessaria: un giorno senza il tuo videogioco preferito, o senza guardare una puntata di una serie TV, o mangiare dolci, o prendendo una pausa da YouTube...
{: .notice--success}

Scegli una piccola cosa di cui puoi fare a meno per oggi, scrivila sul tuo quaderno e sul gruppo di squadriglia per condividerle insieme.
