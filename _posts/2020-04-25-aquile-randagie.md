---
layout: post
title:  "Un giorno in più del fascismo"
date:   2020-04-25 13:00:10 +0200
author:
  name: Direzione Cheyenne
image:
  path: /images/aquile-randagie.jpg
  thumbnail: /images/aquile-randagie.jpg
excerpt: "Ricordiamo il 25 Aprile delle figure a noi familiari...→"
---

Oggi è il 25 Aprile, Festa della Liberazione dal fascismo. Cioè?
Per noi che fortunatamente non abbiamo vissuto la guerra e il regime fascista queste cose possono sembrare lontane e astratte..rivolgiamoci allora a qualcuno più vicino a noi: degli Scout!

Come forse già sapete, durante il regime fascista, nel 1927, lo scoutismo fu vietato, i gruppi chiusi o trasformati in Opera nazionale Balilla.
Ma qualcuno resistette! Giulio Cesare Uccellini, detto *Kelly*, e Andrea Ghetti, detto *Baden* (nomi in codice per tenere la dovuta segretezza), sono due capi scout di Milano che decidono di continuare le attività Scout in clandestinità: nascono *Le Aquile Randagie*.  

*Piccolo quesito per voi:* **Perché fu vietato lo Scoutismo durante il fascismo? Che problema davano gli Scout?**
{: .notice}

Baden definisce così la situazione clandestina delle Aquile:  

> "Il movimento Scautistico clandestino nella mentalità di Kelly aveva un duplice scopo: **mantenere l'idea di personalità, di libertà, di autonomia, di fraternità** e preparare i quadri per il momento della ricostruzione, avere una forza propria di resistenza ideologica per impedire ai giovani di accettare una sola visuale della vita, della storia, della politica. Il valore di questo sta nel fatto che furono dei ragazzi a dire NO al fascismo, quando tutti si piegavano nonostante le denunce con interrogatori alle sedi fasciste e alla Questura, ma il nostro NO rimaneva intatto"

Le Aquile Randagie continueranno la loro attività, in segreto, per molti anni, fino -appunto- alla liberazione, rischiano la vita anche per preservare quello che noi possiamo credere ancora oggi.  

Nel 1942 dei fascisti aggrediscono Kelly che stava andando in uscita, gli rompono tre costole e Kelly subisce una lesione all'orecchio destro che gli rimarrà tutta la vita.  
Magari ripensiamoci quando qualche stupido ci prende in giro o ci guarda strano perché siamo Scout, e lasciamoli perdere.

Anche se stiamo a casa siamo Scout, e abbiamo la grazia di essere liberi di essere Scout, non la fortuna, ma la grazia. Perché non è un evento "di fortuna" che siamo liberi di essere Scout, ma dobbiamo essere grati a chi ce lo ha permesso. Qualcuno che ha seguito l'esempio di Gesù, donando la vita per i posteri, per il futuro, per noi.  

L'altro giorno abbiamo festeggiato San Giorgio, abbiamo rinnovato la nostra promessa, anche se da casa. Stiamo combattendo, tutti quanti, contro un drago invisibile che è questa epidemia, ma con lo spirito Scout che vive in noi!  

Ricordiamolo con le parole di Baden allora:  

![](/images/baden-risuscitare.png)

> "A voi Aquile Randagie coltivare, conservare, corroborare questo spirito: solo così rimarremo esploratori. E solo restando lo spirito scout, resta "qualche cosa che potrà sempre risuscitare" il moviemtno: nell'ora segnata dalla Provvidenza, nell'ora attesa e sperata, invocata con le nostre preghiere e con le nostre opere."

Ricordiamoci che siamo in tempo di Pasqua, si risorge!  

Buon 25 Aprile, e Buona Caccia
